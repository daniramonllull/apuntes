# 6. Escales

Quan les peces a dibuixar són molt grans o molt petites, la seva representació en el paper presenta certes dificultats, per a aquests casos s'utilitzen les escales. 

Aquestes no són altra cosa que una xifra per la qual es multipliquen o divideixen les mesures reals de les peces perquè el dibuix càpiga en el paper, o si són molt petites, perquè es puguin veure clarament les diferents parts dels objectes dibuixats.


Les escales es representen mitjançant fraccions, en les que:

- El nombre de l'esquerra representa les mides del dibuix
- El nombre de la dreta representa les mides de l'objecte real

![](img/2019-10-15-19-29-26.png)

En aquesta escala, el dibuix del nostre paper serà deu vegades més petit que l’objecte real.

Pel que acabem de dir es dedueix que hi ha tres tipus d'escales:

# 6.1. Escala Natural

S'usa per a representar aquells objectes dels que podem veure tots els seus detalls a simple vista i la seva mida és tal que caben en el paper.

Per Exemple: un bolígraf

# 6.2. Escales de reducció

S'usen per a representar objectes que per la seva mida no caben en el paper.

Per Exemple: una taula, cadira, etc.

Per a les reduccions s'empren per exemple:

- Escala 1:2
- Escala 1:3

ue vol dir que 1 cm del dibuix representa 2 o 3 cm a la realitat, (el dibuix és dues o tres vegades menor que la realitat).

![](img/2019-10-15-19-25-46.png)

# 6.3. Escales d'ampliació: 

S'usen per a representar objectes molt petits, per poder veure amb claredat totes les parts.

Per Exemple: una moneda, un díode, etc.

Per a les ampliacions s'empren per exemple: 

- Escala 2:1
- Escala 3:1

El que significa que 2 o 3 cm del dibuix, equivalen a 1 cm a la realitat. (El dibuix és dues o tres vegades més gran que la realitat).

![](img/2019-10-15-19-26-09.png)

# Exercicis

Realitza a escala els següents dibuixos:

![](img/2019-10-15-19-30-53.png)