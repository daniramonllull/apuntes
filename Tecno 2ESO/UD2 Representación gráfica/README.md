# 1. INTRODUCCIÓ

Per comunicar una idea als altres podem utilitzar el llenguatge oral, fer un escrit, fer un dibuix,
etc.

El dibuix tècnic és el llenguatge gràfic que s’utilitza per representar de forma clara un objecte i
transmetre tota la informació necessària per a construir-lo. 

Per fer un dibuix tècnic, necessitem:

- Un suport adequat
- Uns instruments i estris auxiliars adequats.

# 2. SUPORTS PER AL DIBUIX TÈCNIC

## 2.1 El paper

És el més utilitzat per realitzar el dibuix tècnic. Existeixen diverses menes de papers per a
aquesta finalitat. Esta format per fibres entrellaçades de cel·lulosa i altres additius, la cel·lulosa
s'extreu de la polpa de la fusta, de l'espart i dels draps.

El **gramatge** d’un paper n’indica la gruixària i expressa la quantitat de massa per unitat de
superfície. (g/m2) normalment 60 o 80 g/m2.

# 2.3 Tipus de paper i característiques

### Paper opac 

- De color blanc, acabat rugós per a dibuixos a llapis i acabat llis.
- Per a dibuixos a tinta.

### Paper vegetal 

- Transparent, impermeable i dur.
- Per calcar plànols i reproduir-los fàcilment.

### Paper mil·limetrat 

- Opac i està dividit en quadrats d'1 mm.
- Per a la realització de gràfics.

### Paper per a croquis 

- De baixa qualitat, rugós i de color groguenc.
- Per a esborranys.

## 2.2 Formats del paper

El paper es ven amb unes mide normalitzades que s'anomenen FORMATS. Hi ha 3 sèries de
formats: A, B i C. I la norma utilitzada a Espanya és la **DIN** i la sèrie més emprada la **A**, d'aquí
prové el format DIN A-3, DIN A-4.

Per dibuixos petits es fa servir el format rectangular anomenat A-4. Les dimensions seves són
210 mm de base i 297 mm d’alçada. Observa la següent taula i dedueix la relació que hi ha entre
els formats de fulls:

S’ha de tenir en compte que d’un format es passarà a l’immediat inferior, doblegant-se en dues
meitats.

# 3. INSTRUMENTS PER AL DIBUIX TÈCNIC

## 3.1 El llapis

El llapis és l’estri que es fa servir més en la realització del dibuix. Els llapis es fabriquen de fusta, amb una mina de grafit a l’interior.

La qualitat bàsica d’un llapis per al dibuix és la duresa de la mina, que indica les característiques dels traços marcats sobre el suport. 

Per a traços àgils i dibuixos que s’hagin de modificar i esborrar molt calen mines toves;
però, per fer traços definitius i dibuixos acabats, són preferibles mines una mica més dures.

Denominació Duresa Utilitat

- 2B Molt tova Esbossos
- B Tova Esbossos i escritura
- HB Semitova Croquis
- F Semidura Escritura, esbossos i croquis
- H Dura Croquis i dibuixos a llapis
- 2H Molt dura Dibuixos a llapis
delineats

## 3.2 El portamines

Hi ha una gran varietat de models i fets de diversos materials. Tots tenen, a l’interior, un dipòsit per a les
mines, amb un diàmetre que oscil·la entre 0,3 i 1mm.

## 3.3 La goma d’esborrar

Serveix per facilitar la correcció d'errades d'un dibuix.
Es fabrica a partir de cautxú i és elàstica i compacta, apta per a esborraments freqüents.
Manteniment de la goma: que tingui caires vius, i que estigui neta.

Tipus de gomes Característiques

- Goma per a llapis Tova i flexible.
- Goma per a tinta És més dura i actua per desgast del paper

## 3.4 El compàs

El compàs és un instrument que serveix per transportar magnituds lineals i traçar arcs i
circumferències.

Està constituït per dues cames articulades en un dels extrems per una guia que disposa d’un
agafador cilíndric estriat que facilita la rotació. Una de les cames te una peça on s’acobla l’agulla
de centrar, regulable per mitjà d’una roda de pressió. L’altra cama , més curta, també disposa, a
l’extrem, d’un mecanisme articular que permet la inserció i la fixació d’altres accessoris.

## 3.5 El regle graduat

El regle graduat es fa servir per traçar línies rectes, transportar longituds i mesurar segments. En
el dibuix tècnic s’empren regles graduats fets de plàstic transparent; graduats en mil·límetres.

## 3.6 El transportador d’angles

És una plantilla per mesurar i construir angles. És de plàstic transparent i de forma circular o
semicircular. Té el contorn dividit en 180 o 360 parts iguals, i cadascuna correspon a un grau sexagesimal.

## 3.7 L’escaire i el cartabó

L’escaire té la forma d’un triangle rectangle isòsceles i els catets formen, entre si, un angle de
90o i un angle de 45o amb la hipotenusa.
El cartabó és un triangle rectangle escalè els angles aguts del qual tenen 30o i 60o. La hipotenusa
té el doble de llargada que el més petit dels catets.

Se sol anomenar joc de cartabó i escaire quan es compleix la següent premisa: la longitud del
catet major del cartabó és igual a la hipotenusa de l’escaire.

Aquestes característiques permeten formar una àmplia gamma d’angles variant l’orientació
relativa dels estris.

Se solen emprar conjuntament per traçar paral·leles i perpendiculars

Traçat de rectes paral·leles Traçat rectes perpendiculars

## 3.8 Les plantilles

Les plantilles de dibuix són un conjunt d’elements auxiliars que faciliten i agilitzen el traçat
geomètric, n’hi ha de corbes, de cercles, d’el·lipses, de símbols elèctrics o arquitectònics, de
retolació.

# 4. REPRESENTACIÓ D'OBJECTES

## 4.1.Representació a mà alçada

És la primera aproximació gràfica a la forma que donem a l'objecte. Els únics estris de dibuix que
utilitzarem seran el llapis i la goma d'esborrar. Quan es fa un dibuix a mà alçada d'un objecte cal
tenir en compte les seves proporcions , és a dir, les seves mides.

● ESBÓS Quan el dibuix es limita a reproduir vagament els trets o característiques principals d'un
objecte.

● CROQUIS Quan el dibuix és més detallat i conté informació completa de la forma i les
dimensions que té, així com tots les dades necessàries per dibuixar el plànol definitiu.

## 4.2.Representació amb estris de dibuix

Per representar amb major exactitud un objecte, hem de recórrer als estris de dibuix: el regle,
l'escaire, cartabó, compàs, etc.

● PLÀNOL: És el dibuix d'un objecte en el qual hi ha informació completa sobre la forma i la mida
que té, com també totes les dades necessàries per fabricar-lo.

## 4.3. Vistes principals

Les vistes principals són un tipus de representació que pertany al dibuix tècnic (sistema dièdric).

Les vistes principals que veurem en aquest nivell són tres: 

- L'alçat
- La planta
- El perfil esquerre.

Per tal de poder dibuixar les vistes necessitem les seves mides, l'escala de dibuix i el punt de
vista.

El punt de vista és el punt des del qual l'observador veu l'objecte i enfront de l'observador la
vista que té és l'alçat. Per tal de dibuixar l'alçat l'observador haurà de desplaçar-se damunt de
l'objecte i la vista que obtingui correspondrà a la planta. Finalment per tal de dibuixar el perfil,
l'observador situat davant de l'alçat s'haurà de desplaçar al costat esquerre de l'objecte des d'on
podrà observar la vista lateral esquerra que correspon al perfil. 

S'ha de dividir el paper en quatre quadrants.

### Alineació entre les vistes

Les vistes han d’estar alineades: 

- L'alçat amb el perfil.
- L'alçat amb la planta.

Per això dibuixem línies auxiliars discontinues entre les diferents vistes.

Aquesta alineació sempre ha d’existir.
